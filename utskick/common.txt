Hej %FIRSTNAME%,

Just nu yr snön utanför fönstret, och vi i Trinning laddar inför sommarens folkmusikkavalkad. Vi öppnar nu bokningen för sommarmusiken 2024!

Trinning är en folkmusiktrio med rötterna i Västergötland. I drygt 20 år har vi musicerat tillsammans och aldrig släppt vår passion för att dela vår hjärtemusik, folkmusiken, med de som vill lyssna. Vi har under flera år gästat kyrkor i södra Sverige och framfört våra sommarmusikprogram i folkmusikton. Lovorden är många, från både bokare och besökare.

Vi framför traditionell folkmusik i vår tappning på fiol, sång, gitarr och kontrabas. Polonäser från 1700-talet, eget nyskrivet material, folkliga koralvarianter och innerliga visor följs av svängiga schottisar och dansanta valser. Med låtar från bland annat Västergötland, Halland, Skåne, Bohuslän och Småland bjuder vi på en smakbit av den folkmusikskatt som vi förvärvat genom gehörstradition.

Allt är arrangerat av oss själva och framförs med omväxlande instrumentala, vokala och blandade arrangemang.

Vi har alla tre egna företag (F-skatt) och fakturerar vardera 3500 kronor, dvs totalt 10 500 kronor, för en ”Musik i sommarkväll”. Därutöver tillkommer reseersättning.

Välkommen att boka våra lovordade folkliga toner!

Trinning består av:
Åsa Björkman, fiol, sång och gitarr. Riksspelman med examen från Malmö musikhögskola.
Anna Dahlgren Carlsson, fiol, kontrabas och sång. Riksspelman med musikstudier i Malung och Göteborg.
Karin Sjöberg, fiol och sång. Zorns spelmansmärke i brons.

Vill ni lyssna på oss, se vilka kyrkor vi spelat i de senaste åren eller veta mer; kontakta oss eller kolla in vår hemsida: https://trinning.se
Vi finns även på facebook: https://www.facebook.com/trinningfolk/

För kontakt:
Mail: kontakt@trinning.se
Anna Dahlgren Carlsson: 070-5511625
Åsa Björkman: 070-3245853

Vi hörs och ses! / Trinning
